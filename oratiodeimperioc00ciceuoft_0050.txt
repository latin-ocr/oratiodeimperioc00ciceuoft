18 DE IMPERIO CM POMPEI. [XVI 47

amplitudinem et ad gloriam et ad res magnas bene gerendas
divinitus adiuncta fortuna. De huius autem hominis se·
licitate, de quo nunc agimus, hac utar moderatione dicendi,
non ut in illius potestate fortunam positam esse dicam, sed
ut praeterita meminisse,X reliqua sperare videamur, ne aut ς
invisa dis immortalibus oratio nostra aut ingrata esse

48 videatur. Itaque non sum praedicaturus, quantas ille res
domi militiae, terra marique, quantaque felicitate gesserit, ut
eius semper voluntatibus non modo cives adsenserint‚ socii
obtemperarint, hostes obdedierint, sed etiam venti tempesta· ιο
tesque obsecundarint 3 ‘hoc brevissime dicam, neminem
umquam tam impudenteXn fuisse, qui ab dis immortalibus
tot et tantas res tacitus auderet optare, quot et quantas di
immortales ad Cn. Pompeium detulerunt. Quod ut illi
proprium ac perpetuum sit, Quirites, cum communis salutis 15
atque imperii, tum ipsius hominis causa, sicuti facitis, velle
et optare debetis.

49 Quare cum et bellum sit ita necessarium, ut neglegi non
possit, ita magnum, ut accuratissime sit administrandum,
et cum ei imperatorem praeficere possitis, in quo sit eximia 00
belli scientia, singularis virtus, clarissima auctoritas, egregia
fortuna, dubitatis, Quirites, quin hoc tantum boni, quod
vobis ab dis immortalibus oblatum et datum est, in rem
publicam conservandam atque amplificandam conferatis?

50 XVII. Quodsi Romae Cn. Pompeius privatus esset hoc .5
tempore, tamen ad tantum bellum is erat deligendus atque
mittendus3 nunc cum ad ceteras summas utilitates haec
quoque opportunitas adiungatur, ut in iis ipsis locis adsit,
ut habeat exercitum, ut ab iis, qui habent, accipere statim
possit, quid exspectamus? aut cur non ducibus dis immorta- 30
libus eidem, cui cetera summa cum salute rei publicae
commissa sunt, hoc quoque bellum regium committamus?

51 At enim vir clarissimus, amantissimus rei publicae,

